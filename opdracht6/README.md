# eindopdracht (deel 4) - opdracht 6

## opdracht

Deze week ga je alle elementen van je applicatie samenvoegen. Kopieer alle bestanden van vorige week en plaats ze in deze map.

Maak voor elke pagina van je applicatie een Model, View en Controller klasse aan. 

 - De model klasse bevat de data die je nodig hebt om die pagina te tonen
 - De view klasse toont de template, aan de hand van de data in het model
 - De controller klasse past de data in het model aan

Ga met de Model, View en Controller klassen aan de slag in index.php. Afhankelijk van de pagina die getoond moet worden (gebruik hiervoor een GET argument) maak je de juiste model, view en controller objecten aan.

---

## peer review opdracht 5

Ga naar de issues tab van het project dat jij moet reviewen. Maak een nieuw issue aan genaamd "opdracht 4 peer review". Maak daarin volgende tabel opnieuw na* en vul deze in.

\* je kan zo'n tabel met [html](https://www.w3schools.com/html/html_tables.asp) maken of met [github markdown](https://help.github.com/en/github/writing-on-github/organizing-information-with-tables).

| vraag | commentaar |
| --- | --- |
| Is elke query opgesteld volgens de coding guidelines? |  |
| Werkt elke query? |  |
| Is er een DTO voor elke query? |  |
| Zijn alle DTO's volledig? |  |
| Worden de DTO's correct omgezet naar applicatie-objecten? |  |

---

## Evaluatie Dagelijks Werk

In deze laatste beoordeling voor Dagelijks Werk wordt gekeken naar de Model, View en Controller klassen die je aanmaakt en de objecten die op basis van deze klassen worden aangemaakt. 

De rubric hieronder toont hoe je zult geÃ«valueerd worden. 

| Doelstelling | A | B | C | D | E |
| --- | --- | --- | --- | --- | --- |
|	Programmeerattitude: Coding Guidelines	|	Je indentatie, naamgeving en commentaar is correct en duidelijk. Je hebt ook duidelijke commentaar toegevoegd op plaatsen waar je code moeilijker te begrijpen.	|	Je indentatie is correct en de namen die je koos voor de verschillende elementen zijn duidelijk. Je hebt commentaar toegevoegd op de plaatsen waar dit verplicht is volgens de coding guidelines.	|	De commentaar die je schrijft is onvoldoende uitgewerkt. De naamgeving van elementen is duidelijk en je indentatie is correct.	|	De namen die je kiest voor de verschillende elementen zijn niet duidelijk genoeg. Je indentatie is correct en je hebt commentaar toegevoegd op de plaatsen waar dit verplicht is volgens de coding guidelines. 	|	Je indentatie, naamgeving en commentaar zijn onduidelijk en onvoldoende uitgewerkt.	|														
|	Foutopsporing: syntax- en runtimefouten	|	Je hebt de meeste syntax- en runtimefouten gevonden en verklaard, en kan er ook een oplossing voor geven.	|	Je hebt de meeste runtime-fouten gevonden en verklaard, en kan er ook een oplossing voor geven. Je hebt slechts weinig syntax fouten gevonden.	|	Je hebt de meeste syntax-fouten gevonden en verklaard, en kan er ook een oplossing voor geven. Je hebt slechts weinig runtime fouten gevonden.	|	Je hebt weinig fouten gevonden. Je kan de fouten die je vond wel verklaren, maar je biedt weinig oplossingen hiervoor.	|	Je hebt weinig fouten gevonden. De fouten die je vond kan je niet verklaren of oplossen.	|														
|	Programmeren: OO programmeren	|	Objecten, klassen fields en methods worden correct aangemaakt. Overerving en associatie worden correct toegepast. Fields en methods zijn correct geimplementeerd. 	|	Objecten, klassen fields en methods worden correct aangemaakt. Overerving en associatie worden correct toegepast. Fields en methods zijn correct geimplementeerd, maar er zijn oplossingen die veel korter of sneller zijn. 	|	Objecten, klassen fields en methods worden correct aangemaakt. Overerving en associatie worden correct toegepast. Fields en methods zijn echter niet juist geimplementeerd. 	|	Objecten en klassen worden correct aangemaakt. Fields en methods zijn echter niet juist aangemaakt en geimplementeerd. Overerving en associatie worden niet correct toegepast.	|	Objecten, klassen, fields en methods worden op de verkeerde manier aangemaakt. Overerving en associatie worden niet correct toegepast.	|														
|	Webontwikkeling: dynamische websites	|	GET waardes werden correct doorgegeven en opgevangen op verschillende pagina's. URL parameters worden correct gebruikt. POST en SESSION waardes werden gebruikt waar nodig. Sessions werden correct geinitialiseerd. 	|	GET waardes werden correct doorgegeven en opgevangen op verschillende pagina's. URL parameters worden correct gebruikt. POST waardes werden gebruikt in plaats van GET waardes waar nodig. SESSION waardes werden niet of verkeerd doorgegeven tussen pagina's. Sessions werden niet geinitialiseerd. 	|	GET waardes werden correct doorgegeven en opgevangen op verschillende pagina's. URL parameters worden correct gebruikt. POST en SESSION waardes werden niet of verkeerd doorgegeven tussen pagina's. Sessions werden niet geinitialiseerd. 	|	GET waardes werden correct doorgegeven naar verschillende pagina's. POST en SESSION waardes werden niet of verkeerd doorgegeven tussen pagina's. Sessions werden niet geinitialiseerd. URL parameters worden verkeerd gebruikt.	|	GET, POST en SESSION waardes werden niet of verkeerd doorgegeven tussen pagina's. Sessions werden niet geinitialiseerd. URL parameters worden verkeerd gebruikt.	|														